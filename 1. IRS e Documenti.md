Esistono due modalità per il reperimento di informazioni:
1. tecnologia pull: l'utente richiede esplicitamente informazioni in modalità interattiva;
2. tecnologia push: l'utente viene automaticamente aggiornato con informazioni che il sistema ritiene che siano di interesse per lui.

L'informazione può essere definita come la l'unione tra un insieme di dati e della loro interpretazione, dove i dati sono definiti come fatti elementari i quali devono appunto essere interpretati per poter arricchire la conoscenza. Si dice che l'informazione produce una variazione della conoscenza. L'informazione può assumere diverse forme, dai testi espressi in linguaggio naturale alle immagini, dai suoni alle mappe.

Le due misure chiave dell'information retrieval sono efficienza e efficacia:
1. l'efficienza è un problema di tipo tecnico, si studiano problemi di efficienza quando si ricercano modalità per rappresentare e manipolare l'informazione utilizzando degli elaboratori;
2. l'efficacia è un problema di tipo semantico, si studiano problemi di efficacia quando si ricercano modalità per sintetizzare e memorizzare l'informazione conservandone il significato originario.

L'Information Retrieval è una disciplina informatica che she mira alla costruzione di software che permetta la memorizzazione di ingenti quantità di documenti all'interno di un archivio, in maniera tale da permettere un efficiente reperimento e ordinamento dei documenti rilevanti per le necessità dell'utente.

Un IRS, o Information Retrieval System, è quindi definito come un sistema che opera come un intermediario, interpretando le necessità informative dell'utente e stimando la rilevanza dei documenti rispetto ad esse.

Un documento è definito come l'unità di informazione reperibile, un archivio è definito come un insieme di documenti, a prescindere dal fatto che questi siano centralizzati o distribuiti.

La rilevanza, detta anche Retrieval Status Value, è definita come la pertinenza, utilità di un documtno in accordo ad una query espressa dall'utente. L'obiettivo di un sistema di questo tipo è quindi quello di reperire tutti i documenti rilevanti per l'utente, trascurando al tempo stesso quelli non rilevanti.

Nonostante i DBMS e gli IRS siano entrambi sistemi per l'accesso a informazioni è importante fare attenzione alle differenze tra questi due. Mentre nel contesto delle Basi di Dati le interrogazioni sono rigide e la semantica dei dati è ben definita, nel contesto del Information Retrieval la semantica delle interrogazioni e dei documenti è spesso vaga e i risultati ottenuti presentano spesso piccoli errori in quanto prodotti a partire da una stima di rilevanza. Questo soprattuto a causa delle differenti necessità che hanno portato alla nascita di queste due diverse tipologie di dati.

Un IRS è basato su un modello matematico che fornisce una descrizione formale dei documenti, delle query e del modo in cui confrontare le rappresentazioni di questi due in maniera tale da produrre le liste dei documenti che stimati come rilevanti. Ad alto livelli un IRS è composto da 4 elementi:
- archivio di documenti;
- rappresentazione formale dei documenti, la quale sintetizza il contenuto informativo dei documenti e viene ottenuta mediante il processo di indicizzazione;
- linguaggio di query, con il quale l'utente esprime le condizioni per la selezione di documenti di interesse;
- meccanismo di matching, il quale confronta la rappresentazione dei documenti e le condizioni di selezioni espresse con una query per produrre la lista dei documenti rilevanti per essa.

Rispetto ad una particolare query, un documento può essere classificato in base come rilevante/non rilevante e come reperito/non reperito. A partire da queste due classificazioni sono definite le due metriche fondamentali dell'Information Retrieval:
- $precision$ = \frac{|rilevante \and reperito|}{|reperito|}
- $recall$ = \frac{|rilevante \and reperito|}{|rilevante|}

Le principali difficoltà dell'Information Retrieval sono rappresentate da:
- incompletezza della rappresentazione dei documenti;
- soggettività del concetto di rilevanza;
- ambiguità del significato dei termini;
- vaghezza delle richieste utente;
- incertezza rispetto alla correttezza del risultato;
- approssimatività del meccanismo di confronto.

A livello pratico, un documento è composto da sezioni o campi distinti e non sovrapposti, di contenuto testuale o multimediale e di lunghezza variabile, delimitati da tag. È possibile distinguere tra documenti strutturati e documenti semi-strutturati:
- strutturati, documenti con una struttura rigidamente fissata;
- semi-strutturati, documenti caratterizzati da irregolarità nella struttura.

I documenti semi-strutturati devono comunque essere conformi ad un modello di dati semi-strutturato, definito utilizzando un meta-linguaggio, e quindi rappresentabili da un grafo diretto, in cui i nodi rappresentano i campi del documento e gli archi rappresentano le relazioni tra campi.

I linguaggi di markup sono stati definiti per permettere di inserire all'interno di un documento delle istruzioni di strutturazione e formattazione tramite comandi testuali. Le istruzioni di marcatura utilizzate da questi linguaggi sono chiamate tag e delimitano la parte di testo a cui sono applicate. SGML è il meta-linguaggio standard per la definizione di linguaggi di markup; un esempio di linguaggio prodotto a partire da SMGL è rappresentato dall'HTML.

XML è un sottoinsieme di SGML adatto a rappresentare documenti strutturati concepiti come aggregazioni di unità indipendenti, chiamate entità o oggetti, che rappresentano il contenuto informativo del documento. I vincoli strutturali per i documenti di una collezione di documenti XML può essere definito tramite un DTD, il quale però è del tutto opzionale. Un documento XML può essere rappresentato in maniera semplificata attraverso una struttura ad albero in cui:
- a ogni campo corrisponde un nodo interno;
- al testo libero corrispondono le foglie;
- i figli di un nodo sono i campi o il testo in esso contenuti;
- il modello ad albero può essere esteso anche ad attributi, commenti e istruzioni e altri elementi che possono comporre un documento XML.

I Document Object Model, o DOM, rappresenta un livello di astrazione tra un documento (XML o HTML) e l'applicazione che lo deve utilizzare o elaborare, un livello di astrazione che consente la definizione di operazioni standard per lavorare con un documento.

I metadati sono definiti come un insieme di dati associati ad un documenti e relativi ad esso. Possono essere classificati in descrittivi, se relativi alla creazione del documento, o semantici, se relativi all'argomento trattato dal documento.

Uno dei problemi dell'IR è quello dell'ottimizzazione rispetto a spazi e tempi di esecuzione. La compressione nasce dalla necessità di ottimizzare l'occupazione di memoria e i tempi di trasmissione nell'IR distribuito a discapito dei tempi necessari per compressione e decompressione (alcuni tipi di compressione consentono il "matching compresso").
