### Information Filtering

L'*information filtering* un processo finalizzato al monitoraggio di grandi quantità di dati generate dinamicamente e all'invio agli utenti di un sottoinsieme di queste informazioni rilevanti per l'utente che verranno segnalate a questo.

Nel campo dell'Information Filtering, un *filtro* può essere visto come funzione. Una funzione in grado di ridurre l'insieme delle informazioni generate dinamicamente al sottoinsieme delle sole informazioni che il sistema considera rilevanti per l'utente.

Dal punto di vista pratico invece, un filtro è costituito da una rappresentazione dell'utente, in particolare da una rappresentazione degli interessi a lungo termine dell'utente. Il contenuto di questa rappresentazione varia a seconda del tipo di sistema in analisi (film, musica, ...) ma generalmente le modalità di rappresentazione non cambiano. Gli interessi dell'utente vengono infatti spesso rappresentati utilizzando un vettore di parole, come nel modello vettoriale. La creazione di un *profilo* utente e l'evoluzione di questo profilo nel tempo sono aspetti fondamentali nell'Information Filtering. L'utilizzo di un buon profilo potrebbe portare a risutlati di buona qualità, l'utilizzo di un profilo di scarso porterà sicuramente a risultati di bassisima qualità.

Ad alto livello l'architettura di un sistema di information filtering è costituita da 4 componenti:

- la sorgente di informazioni, che produce una grande quantità di dati in modo dinamico;
- un filter engine, che elabora le informazioni prodotte dalla sorgente e segnala agli utenti il sottoinsieme di informazioni specifico per ognuno di essi a partire dalle informazioni specificate dai filtri;
- Un insieme di filtri, ognuno specifico per singolo utente, o classe di utenti nel caso di profilazione collettiva, che descrive il profilo utente in un modo compatibile con le necessità dell'engine e che viene aggiornato in base al feedback e al comportamento dell'utente durante l'utilizzo del sistema;
- un insieme di utenti.

La profilazione di un individuo è estremamente personale. La *profilazione collettiva* è un altro esempio di profilazione in cui invece un gruppo di individui, interessati alle medesime tematiche, vengono rappresentati utilizzando un solo profilo. Profili di questo tipo vengono usati soprattutto nel contesto del content based filtering.

Un motore di ricerca viene utilizzato per due scopi differenti:

- per soddisfare necessità informative immediate, ossia rispondere a queries che verranno proposte una volta e poi mai più;
- per soddisfare necessità informative a lungo termine, ossia rispondere e queries che vengono proposte al sistema in modo ricorrente.

Un sistema di Information Filtering è progettato per soddisfare necessità informative a lungo termine e ha senso solamente in questo contesto.

#### Tipologie

I sistemi di Information Filtering possono essere distinti all'interno di tre principali categorie, in base al tipo di informazioni che vengono trattate e acquisiti:

- Content based filtering, in cui gli oggetti che vengono filtrati sono testi e il filter engine è basato sull'analisi dei contenuti;
- Collaborative filtering, in cui gli oggetti che vengono filtrati sono prodotti/beni e il filter engine è basato sull'analisi dell'utilizzo che gli utenti del sistema;
- Hybrid filtering, approcci che mescolano le caratteristiche di entrambi gli approcci precedenti.