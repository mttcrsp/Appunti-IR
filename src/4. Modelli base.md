##### Diversi modelli

Esistono diversi modelli di IRS e ognuno di essi è costruito a partire da un particolare modello matematico. I principali modelli di IRS sono: il modello booleano, il modello vettoriale e il modello probabilistico. A partire da questi modelli sono stati sviluppati diversi modelli più specifici.

#### Il modello booleano

##### Funzionamento, query ed RSV

Il modello booleano si basa sulla teoria degli insiemi e rappresenta l'importanza, o significatività dei termini indice utilizzando dei pesi binari $w_{kj} \in \{0,1\}$. Un documento $d_j$ è quindi rappresentato da un insieme di termini indice $t_k$ utilizzando la seguente rappresentazione $R(d_j) := \{ t_k | w_{kj} = 1\}$. Una query è formalmente definita come un'espressione booleana su termini (AND, OR e NOT), costruita utilizzando gli operatori booleani, ed è in grado di definire in modo preciso l'insieme dei documenti da selezionare. A livello formale questo si traduce nel fatto che la rilevanza di un documento è una proprietà binaria: per un dato documento e una data query il RSV vale o 0 o 1. A partire dalle rappresentazioni appena descritte, il funzionamento del meccanismo di matching per questo modello è costituito dall'applicazioni di operazioni insiemistiche, di unione e intersezione.

##### Query: ordine di valutazione e CNF

Una query booleana può sempre essere riscritta in forma normale disgiuntiva, in cui ogni disgiunto rappresenta un insieme di documenti ideali. Un documento soddisfa una query se appartiene se appartiene ad uno degli insiemi descritti da questi disgiunti. Un particolare interessante è che l'ordine di valutazione di una query booleana è significativo e per questa ragione deve essere specificato.

##### Valutazione di query booleane

Il processo di valutazione di una query booleana può essere riassunto con i seguenti passi:

1. si accede al file dizionario, ad esempio, questo viene fatto utilizzando la ricerca binaria nel caso di indici lineari;
2. si recupera la lista di posting corrispondente al termine;
3. il meccanismo di matching costruisce un albero binario di valutazione della query booleana;
4. valutazione lazy della query;
5. reperimento di tutti i documenti, utilizzando il file inverted, che contengono una keyword corrispondente ad una delle foglie dell'albero costruito dal meccanismo di matching;
6. costruzione della lista dei documenti da ritornare.

Come detto in precedenza il meccanismo di matching può essere visto come l'applicazione di operazioni insiemistiche, in particolare:

- $OR$, rappresenta la costruzione di una lista associata al nodo che è l'unione delle liste dei sottoalberi destro e sinistro;
- $AND$, rappresenta lacostruizione di una lista associata al nodo che è l’intersezione delle liste dei sottoalberi destro e sinistro;
- $BUT = AND\ NOT$, rappresenta la costruzione di una lista associata al nodo che è la differenza tra le liste dei sottoalberi destro e sinistro.

Una query booleana può essere valutata con diverse modalità:

- full evalutation mode, ossia attraverso visita ricorsiva in post-ordine, in altri termini si allocano in memoria le liste intermedie per i risultati dei nodi;
- lazy evalutation mode, in cui non si allocano liste per i risultati parziali dei nodi.

##### Limiti

Il modello booleano ha diversi limiti, i due principali sono i seguenti:

1. essendo che il meccanismo di matching è basato su un criterio decisionale binario non è in grado di produrre un ordinamento dei risultati, perché tutti i documenti reperiti avranno lo stesso RSV, ossia 1*;
2. essendo che l'RSV di ognuno dei documenti reperiti è uguale a 1, risulta impossibile limitare in maniera sensata il numero di risultati ritornati da una particolare query,  nella pratica vengono spesso ritornati o troppi risultati o troppo pochi risultati;
3. le query booleane formulate dagli utenti sono spesso ambigue, questo a causa della difficoltà che gli utenti possono avere in fase di formulazione di una query, causate, ad esempio, dal fatto che l'operatore di $AND$ linguistico corrisponde all'operatore di $OR$ logico.

#### Il modello vettoriale

##### Rilevanza e modalità di rappresentazione

Il modello vettoriale è un modello in cui la rilevanza viene modellata come una proprietà graduale dei documenti e questo consente di operare un ordinamento dei risultati in funzione decrescente di rilevanza rispetto alla query. Si tratta di un modello basato sull'algebra lineare e che rappresenta documenti e query in uno spazio vettoriale $n$-dimensionale, in cui $n$ è il numero totale dei termini indice. Un documento è rappresentato da un vettore di pesi, i quali possono essere sia valori in $\{0, 1\}$ sia valori numerici positivi: $R(d_j):= \vec{d_j} =(w_{1j}, w_{2j} \dots w_{Ni})$. Il modello vettoriale consente la formulazione di query espresse come una lista di parole e che viene rappresentata a basso livello come un vettore di pesi che valgono 1 per le parole che rappresentano uno degli indici presenti nella query e 0 per gli altri.

##### Assunzioni

Il modello vettoriale si basa due diverse assunzioni molto importanti:

1. la rilevanza è un concetto graduale ed è proporzionale alla similarità tra il vettore che identifica un documento e il vettore che identifica la query, in termini formali $Rilevanza(d) \approx dim(d, q)$;
2. i termini sono reciprocamente indipendenti, questo significa che la presenza contemporanea di coppie o di più termini nei documenti non è correlata in alcun modo.

##### Versori e combinazioni lineari

I termine indice vengono rappresentati, nel modello vettoriale, come una delle coordinate dello spazio $n$-dimensionale considerato (come un versore). I vettori sarano quindi tutti lineamente indipendenti e formeranno una base ortonormale per lo spazio. Questo è in linea con l'assunzione di indipendenza tra termini presentata in precedenza, che come detto in precedenza, è alla base di questo modello. Questo significa anche che ogni vettore dello spazio è una combinazione lineare di $n$ vettori di termini e quindi, ogni query e ogni documento possono essere visti come una combinazione lineare di questi vettori. Formalmente, l'$r$-esimo documento $d_r$ può essere rappresentato come un vettore documento $\vec{d_r} = \sum^{N}_{i=1} w_{ir} \vec{t_i}$.

##### Spazio dei documenti e densità (indici buoni e cattivi)

Un termine viene considerato come un buon separatore dei documenti che lo contengono rispetto a quelli che non lo contengono se la sua selezione porta ad un aumento della distanza media tra i documenti della collezione, ossia alla produzione di uno spazio dei documenti meno denso. Viceversa, un termine con frequenza alta in tutti i documenti della collezione non è un buon indice per lo spazio dei documenti in in quanto la sua selezione come nuova coordinata dello spazio rende tutti i documenti più vicini tra loro, aumentando la densità dello spazio. Questo principio viene formalizzato dalla definizione di potere discriminante dei termini indice: $D_j = Den - Den_j$, dove $Den$ e $Den_j$ sono le densità dello spazio prima e dopo l'assegnamento del termine $t_j$, che a loro volta sono definite come

\[
  Den = \frac{1}{N(N-1)} \sum^{N}{i=1} \sum^{N}{k=1} sim(d_i, d_k)
\]

Un termine $j$ può essere considerato come un buon indice per lo spazio se $D_j > 0$ o cattivo indice se $D_j < 0$.

##### Pesatura delle query

Per quanto riguarda invece i pesi associati ai termini contenuti da una query, esistono diverse strategie per il loro calcolo:

1. si associa un peso uguale a 1 a tutti i termini della query;
2. si calcola la norma del vettore query come $q = w_{iq} \sqrt{L}$;
3. si utilizza la definizione di Salton e Buckley:

\[
  w_{i,q} = (0.5 + \frac{0.5\ freq_{i,q}}{max_l\ freq_{i,q}}) \times log \frac{N}{n_i}
\]

##### Cosine-similarity

Inoltre, esistono diverse definizioni alternative di similarità, di cui la più nota è la cosine-similarity, definita come

\[
  sim(d_i, q) = \frac{ \sum^{N}_{i=1} w_{ki} w_{kq} }{ \sqrt{ \sum^{N}_{k=1} w^{2}_{ki} \sum^{N}_{k=1} w^{2}_{kq} }}
\]

\[
  cos\ \alpha = \frac{x * y}{|x| * |y|}
\]

##### Vantaggi e svantaggi

Il modello vettoriale porta numerosi miglioramenti rispetto al modello booleano grazie alla pesatura dei termini, consentendo di ottenere anche documenti che approssimano le condizioni espresse dalla query grazie al confronto parziale e permettendo di definire un ordinamento dei documenti in funzione del grado di similarità alla query. Tuttavia, nonostante questi miglioramenti, anche questo modello presenta delle significative limitazioni, causate principalmente dalla mancanza di fondamento dell'assunzione di indipendenza tra termini, dal fatto che i termini non presenti all'interno di una query possono comunque andare a influenzare il retrieval e, infine, dalla insufficiente espressività del linguaggio di query adottato.

##### Ottimizzazioni

In fase di implementazione del modello vettoriale, al fine di evitare di applicare la funzione di similarità prescelta a tutti i documenti presenti nella collezione, sono state definite alcune regole euristiche che consentono di compire delle ottimizzazioni e che sono elencate in seguito:

1. calcola il valore della funzione di similarità solo per i documenti che contengono molti o tutti termini termini della query, magari non tutti ma almeno uno;
2. calcola il valore della funzione di similarità solo per i documenti che contengono un termine con $IDF > s$, questo consente di evitare posting list particolarmente lunghe;
3. precalcola la lista dei documenti in cui un termine ha peso alto nel dizionario, detta champion list, e considera l'unione delle champion list per ogni termine della query;
4. effettua un clustering dei vettori documenti e il calcolo dei centroidi: la valutazione di una query partirà dai centroidi e successivamente verranno considerati solamente i documenti appartenenti ai cluster migliori.

È anche possibile pensare di utilizzare query booleane per poi applicare un ordinamento adottando un criterio di ranking basato sul modello vettoriale (esempio, SIRE).

#### Il modello probabilistico

##### Probability Ranking Principle

Il modello probabilistico è invece costruito a partire dal Probability Ranking Principle: *"The best retrieval effectiveness can be achieved when documents are ranked in decreasing order of their probabilities of being judged relevant to the user. The above probabilities should be estimated as accurately as possible on the basis of whatever data has been made available for this purpose."*. In altri termini, data una query utente, c'è un insieme rilevante che la soddisfa e la query è una descrizione delle proprietà di questo insieme ideale.

##### Funzionamento

In linea con i modelli precedenti, il modello probabilistico rappresenta la rilevanza come un concetto binario, un documento può essere rilevante o non rilevante, il motivo per cui questo differisce dai precedenti è rappresentato dal fatto che per definire la rilevanza questo modello stima la probabilità di rilevanza dei documenti rispetto alle query.

Il modo in cui il modello determina l'insieme dei documenti rilevanti per una query può essere scomposto in due fasi principali: viene ipotizzato l'insieme ideale di documenti. questo insieme-ipotesi viene raffinato in modo iterativo. In passato, gli IRS basati sul modello probabilistico selezionavano in maniera casuale l'insieme iniziale dei documenti; più recentemente, i metodi probabilistici stimano un peso per ogni termine nella query, inteso come la probabilità del termine di reperire un documento rilevante: tale peso cresce con il numero di occorrenze del termine nei documenti rilevanti e decresce con l'occorrenza nei documenti irrilevanti.

##### Binary Independence Model

Il Binary Independence Model è un modello di probabilistico che utilizza le due fasi presentate in precedenza:

1. Ipotesi iniziale, in questa fase si stima la probabilità che un documento sia rilevante data la presenza in esso di un termine della query e l'occorrenza nel documento di un termine della query è un'indicazione a favore della rilevanza del documento;
2. Apprendimento, in questa fase la stima iniziale della probabilità di rilevanza di un documento viene migliorata a partire dalle informazioni acquisite (feedback di rilevanza), rappresentata dalla presenza dei termini nei documenti rilevanti all'utente.
L'assunzione alla base di questo modello è quella di indipendenza dei termini, ciò permette di semplificare notevolmente i calcoli necessari per stimare la probabilità di rilevanza dei documenti (*Binary Independence Assumption*).

##### Rilevanza, ranking e RSV

Il modello probabilistico rappresenta un documento o una query come un vettore di pesi indicanti la presenza/assenza dei termini indice. Il sistema deve stimare la probabilità di rilevanza di ogni documento nella collezione rispetto ad una query: $d$ è rilevante se $P(R|q,d_j) > P(!R|q,d_j)$. La rilevanza non può quindi essere stimata direttamente, per stimare $P(R|q,d_j)$ si applica il teorema di Bayes:

\[
  P(R | d_j) = \frac{P(R) * P(d_j | R)}{P(d_j)}
\]

Il ranking per il modello probabilistico è definito come

\[
  \frac{ P(R | q, d_j) }{ P(!R | q, d_j) }
\]

mentre il Retrieval Status Value è definito come

\[
  RSV = log \prod_{ i=1, t_i \in q } \frac{ P(d_j | R) }{ P(d_j | !R) } \approx \sum_{ i=1, t_i \in q }^{t} w_{ij} (log \frac{ P(w_{ij} = 1 | R) * (1 - P(w_{ij} = 1 | !R)) }{ P(w_{ij} = 1 | !R) * (1 - P(w_{ij} = 1 | R)) })
\]

Il valore di $P(w_{ij} = 1 | R),\ P(t_i | R)$ e $P(w_{ij} = 1 | !R),\ P(t_i | !R)$ può essere calcolato basandosi sull'assunzione iniziale:
- $P(t_i | R) = 0.5$, uguale per tutti i termini o determinato in fase di training;
- $P(t_i | !R) = \frac{n_i}{N}$, distribuzione analoga a quella nella collezione.

##### Processo iterativo

Le operazioni che vengono compiute sono quindi le seguenti:

1. considerando i pesi binari, si reperiscono i documenti che contengono i termini nella query;
2. si calcola un ordinamento calcolando RSV;
3. si applica un processo iterativo di miglioramento dell'ordinamento iniziale.

Il processo iterativo consiste in una revisione delle stime $P(t_i | R)$ e $P(t_i | !R)$:

- $P(t_i | !R)$ = $\frac{|V_i|}{|V|}$
- $P(t_i | R)$ = $\frac{n_i - |V_i|}{N - |V|}$
dove $V$ è il sottoinsieme dei documenti inizialmente reperiti, ossia quelli più rilevanti per il sistema e $V_i$ è il sottoinsieme di $V$ di documenti che contengono $t_i$.

##### Vantaggi e svantaggi

I due principali vantaggi del modello probabilistico sono rappresentati dal fatto che consente di produrre un ordinamento dei documenti basato sulla probabilità di rilevanza, ottimo dal punto di vista dell'utente, e dal fatto che incorpora un meccanismo di feedback di rilevanza, ottimo dal punto di vista del sistema. Lo svantaggio fondamentale di questo modello è rappresentato dal fatto che, affinché questo possa funzionare, è necessario stimare le probabilità a priori $P(t_i | R)$. Il BIM inoltre lavora senza considerare i fattori $tf$ e $idf$.

#### Linguaggi di query

##### Espressioni regolari

Un primo esempio di linguaggio di query per i modelli classici di sistema di IR è rappresentato dal linguaggio di query basato su espressioni regolari. Si tratta di un linguaggio utile alla composizione di pattern complessi a partire dalla combinazione di pattern semplici:

- un singolo carattere è un'espressione regolare;
- un'espressione regolare più complessa può essere costruita in maniera induttiva utilizzando gli operatori binari di unione e concatenazione o l'operatore unario di ripetizione.

Alcune delle query costruite utilizzando questo linguaggio possono richiedere calcoli particolamente costosi, ad esempio, nel caso di dizionari che utilizzano l'ordinamento alfabetico, la query "comp\*" può essere valutata in modo molto efficiente a differenza della query "\*comp";

##### Adiacenza

Alcuni linguaggi di query supportano l'utilizzo di operatori detti di adiacenza:

- $x\ adj\ y$, si richiede che x e y siano adiacenti tra loro;
- $x\ with\ y$, si richiede che x e y appartengano alla stessa frase;
- $x\ same\ y$, si richiede che x e y appartengano allo stesso paragrafo.

Al fine di poter valutare query che utilizzano operatori di adiacenza, è necessario che le posizioni di ogni keyword facente parte del documento vengano memorizzate all'interno del file inverted. La valutazione di una query che utilizza un'operatore di adiacenza prevede quindi che vengano reperiti i documenti e le posizioni dei singoli termini nella fase, una volta identificate le occorrenze dei termini nella frase viene quindi verificata la contiguità delle posizioni. Al fine di ottimizzare la valutazione di query di questo tipo è meglio iniziare il controllo dei termini meno frequenti all'interno della frase.

##### Prossimità

Operatori simili a quelli di adiacenza sono quelli di prossimità, i quali consentono di specificare una lista di termini e una distanza $d$, un documento soddisferà una query che utilizza un operatore di questo tipo se tutti i termini appartenenti alla lista compaiono con distanza massima $d$ tra di essi. (es: query: ([cane, gara], 4), documento: "... i cani iniziano la parte finale della gara ...", valutazione: il documento soddisfa la query)

##### Struttura dei documenti

Assumendo che tutti i documenti della collezione in analisi abbiano una struttura comune, che sia essa un insieme o una gerarchia, alcuni sistemi permettono la formulazione di query che esprimono:

- condizioni sul contenuto, espresse tramite keywords o espressioni regolari e combinazioni con operatori booleani;
- condizioni sulla struttura, come l'esistenza di specifici campi, contenimento delle condizioni sul contenuto in specifici campi, contenimento e prossimità tra campi.

La valutazione di query di questo tipo richiede l'estensione del file inverted utilizzato in maniera tale da includere l'ID delle sezioni o dei campi che compongono il documento.
