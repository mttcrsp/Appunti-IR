### Personalizzazione

L'Information Retrieval tratta lo sviluppo di sistemi che consentono agli utenti di accedere ad informazioni rilevanti per i loro bisogni. I problemi che devono essere affrontati in questo contesto sono:

- interpretazione dei bisogni dell'utente;
- interpretazione del contenuto degli documenti;
- stima della rilevanza dei documenti rispetto ai bisogni dell'utente.

Si può quindi osservare che la nozione di rilevanza gioca un ruolo centrale nel campo dell'Information Retrieval.

##### Approccio query-centered

I motori di ricerca richiedono agli utenti di sintetizzare/tradurre i loro bisogni informativi in un'espressione costruita utilizzando un linguaggio di query formale, generalmente un linguaggio keyword-based che utilizza operatori booleani. Questi motori di ricerca utilizzano un approccio detto query-centered, in quanto il sistema fa grande affidamento sulle query propste dagli utenti.

Le query non rappresentano però un buon mezzo per la rappresentazione dei bisogni informativi:

- gli utenti potrebbero avere difficoltà nell'esprimere con poche keyword un bisogno informativo complesso;
- gli utenti sono incoraggiati a proporre query composte da pochi termini (sia perchè query lunghe non producono dei buoni risultati, sia perchè l'interfaccia utente suggerisce l'utilizzo di pochi termini);
- in alcuni casi gli utneti non hanno un'idea chiara del soggetto della loro ricerca.

Un altro aspetto fondamentale dell'approccio query-centered  rappresentato dal fatto che la stessa query produce lo stesso risultato anche se proposta da utenti diversi: il contesto della ricerca viene ignorato. Aspetti come l'esperienza dell'utente e le sue ricerche precedenti vengono ignorati.

##### Limitazioni

Le principali limitazioni dell'approccio query-centered sono le seguenti:

- le query proposte dagli utenti sono molto brevi e spesso ambigue (da 1 a 3 keyword nella maggior parte dei casi);
- esistono moltissime possibili risposte ad una query;
- gli utenti esaminano solamente un ridotto numero di risultati;
- inconsapevolezza del contesto;
- l'unico modo in cui gli utenti possono modificare i risultati è attraverso la riformulazione della query.

#### Approccio context-based

I sistemi che utilizzano un approccio query-centered ripongono grande fiducia nelle query e nella topical relevance. Un documento potrebbe però essere rilevante dal punto di vista della topical relevance rispetto ad una particolare query ma non essere di grande qualità/utilità per l'utente.

La rilevanza non è legata solamente alla topicality, dipende da molti altri fattori: la conoscenza del dominio dell'utente, la provienza geografica dei documenti, la vicinanza dal punto di vista temporale, l'autore, ... Per questa ragione le informazioni dovrebbero essere considerate come in relazione al contesto: il contesto dell'utente, il contesto del documento, il contesto sociale, ...

I due problemi fondamentali nell'ambito dell'Information Retrieval context-based sono rappresentati da:

- modellazione del contesto, definizione e rappresentazione del contesto e delle sue caratteristiche (elementi) o attributi che influenzano la ricerca;
- uso del contesto, definizione di processi che fanno uso di oggetti insieme al loro contesto.

Un altro problema interessante è rappresentato dallo studio dal numero e dalla scelta delle dimensioni che caratterizzano il contesto. Sono state definite diverse tassonomie che definiscono queste dimensioni.

L'Information Retrieval context-based trae vantaggio dalle diverse dimensioni utilizzate per caratterizzare il contesto.
